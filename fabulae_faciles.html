<html><head><title>Ritchie's Fabulae Faciles</title><link href="_styles.css" rel="stylesheet"><link rel='icon' type='image/svg+xml' href='favicon.svg'></head><body><h1>Ritchie's Fabulae Faciles</h1><p class='sub'>2025-01-30<p><img alt="Jason and Orpheus walking, Jason with an axe, Orpheus with a lyre." src="/images/JasonAndOrpheus.jpeg" /></p>
<h2>01 The Ark</h2>
<blockquote>
<p>Haec narrantur a poetis de Perseo. Perseus filius erat Iovis, maximi deorum; avus eius Acrisius appellabatur. Acrisius volebat Perseum nepotem suum necare; nam propter oraculum puerum timebat. Comprehendit igitur Perseum adhuc infantem, et cum matre in arca lignea inclusit. Tum arcam ipsam in mare coniecit. Danae, Persei mater, magnopere territa est; tempestas enim magna mare turbabat. Perseus autem in sinu matris dormiebat.</p>
</blockquote>
<p>This is said by the poets about Perseus. Perseus is the son of Jupiter, the highest of the gods; his grandfather was  called Acrisius. Acrisius was wishing to kill his grandson Perseus; for he was afraid of the boy on account of an oracle. Therefore he understood that wile Perseus was still an infant, and he put shut him and his mother into a wooden ark. Then he threw the ark into the sea. Danae, Perseus' mother, was hugely terrified; for a huge storm was disturbing the sea. Perseus however was sleeping in his mother's lap.</p>
<h2>02 Jupiter Saves his Son</h2>
<blockquote>
<p>Iuppiter tamen haec omnia vidit, et filium suum servare constituit. Tranquillum igitur fecit mare, et arcam ad insulam Seriphum perduxit. Huius insulae Polydectes tum rex erat. Postquam arca ad litus appulsa est, Danae in harena quietem capiebat. Post breve tempus a piscatore quodam reperta est, et ad domum regis Polydectis adducta est. Ille matrem et puerum benigne excepit, et iis sedem tutam in finibus suis dedit. Danae hoc donum libenter accepit, et pro tanto beneficio regi gratias egit.</p>
</blockquote>
<p>Jupiter however saw all this, and resolved to save his son. Therefore the ocean became calm, and he led the ark to the island Seriphos. Polydectes was the king of this island. After the ark was driven to the island, Danae was laying in the sand. After a short time they were found by a fisher, and were led to the house of the king Polydectes. He happily welcomes the mother and boy, and he gave them a safe home within his borders. Danae gladly accepted this house, and accepts the very kind gift from the king.</p>
<h2>03 Perseus is Sent on His Travels</h2>
<blockquote>
<p>Perseus igitur multos annos ibi habitabat, et cum matre sua vitam beatam agebat. At Polydectes Danaen magnopere amabat, atque eam in matrimonium ducere volebat. Hoc tamen consilium Perseo minime gratum erat. Polydectes igitur Perseum dimittere constituit. Tum iuvenem ad se vocavit et haec dixit: "Turpe est hanc ignavam vitam agere; iam dudum tu adulescens es. Quo usque hic manebis? Tempus est arma capere et virtutem praestare. Hinc abi, et caput Medusae mihi refer."</p>
</blockquote>
<p>Perseus therefore was living there for many years, and was leading a happy life with his mother. But Polydectes was greatly loving Danae, and was wishing to lead her into marriage. However this plan did not please Perseus. Polydectes therefore decided to send Perseus out. Then he called to the young man and said: "It is shameful to spend your life in ignorance; for you are an adolescent for a long time. How long will you stay like this? It is time to use your arms and show your virtue. Go away, and bring back to me the head of Medusa."</p>
<h2>04 Perseus Gets His Outfit</h2>
<blockquote>
<p>Perseus ubi haec audivit, ex insula discessit, et postquam ad continentem venit, Medusam quaesivit. Diu frustra quaerebat; namque naturam loci ignorabat. Tandem Apollo et Minerva viam demonstraverunt. Primum ad Graeas, sorores Medusae, pervenit. Ab his talaria et galeam magicam accepit. Apollo autem et Minerva falcem et speculum dederunt. Tum postquam talaria pedibus induit, in aera ascendit. Diu per aera volabat; tandem tamen ad eum locum venit ubi Medusa cum ceteris Gorgonibus habitabat. Gorgones autem monstra erant specie horribili; capita enim earum anguibus omnino contecta erant. Manus etiam ex aere factae erant.</p>
</blockquote>
<h2>05 The Gorgon's Head</h2>
<blockquote>
<p>Res difficillima erat caput Gorgonis abscidere; eius enim conspectu homines in saxum vertebantur. Propter hanc causam Minerva speculum Perseo dederat. Ille igitur tergum vertit, et in speculum inspiciebat; hoc modo ad locum venit ubi Medusa dormiebat. Tum falce sua caput eius uno ictu abscidit. Ceterae Gorgones statim e somno excitatae sunt, et ubi rem viderunt, ira commotae sunt. Arma rapuerunt, et Perseum occidere volebant. Ille autem dum fugit, galeam magicam induit; et ubi hoc fecit, statim e conspectu earum evasit.</p>
</blockquote>
<h2>06 The Sea-Serpent</h2>
<blockquote>
<p>Post haec Perseus in finis Aethiopum venit. Ibi Cepheus quidam illo tempore regnabat. Hic Neptunum, maris deum, olim offenderat; Neptunus autem monstrum saevissimum miserat. Hoc cottidie e mari veniebat et homines devorabat. Ob hanc causam pavor animos omnium occupaverat. Cepheus igitur oraculum dei Hammonis consuluit, atque a deo iussus est filiam monstro tradere. Eius autem filia, nomine Andromeda, virgo formosissima erat. Cepheus ubi haec audivit, magnum dolorem percepit. Volebat tamen civis suos e tanto periculo extrahere, atque ob eam causam imperata Hammonis facere constituit.</p>
</blockquote>
<h2>07 A Human Sacrifice</h2>
<blockquote>
<p>Tum rex diem certam dixit et omnia paravit. Ubi ea dies venit, Andromeda ad litus deducta est, et in conspectu omnium ad rupem adligata est. Omnes fatum eius deplorabant, nec lacrimas tenebant. At subito, dum monstrum exspectant, Perseus accurrit; et ubi lacrimas vidit, causam doloris quaerit. Illi rem totam exponunt et puellam demonstrant. Dum haec geruntur, fremitus terribilis auditur; simul monstrum horribili specie procul conspicitur. Eius conspectus timorem maximum omnibus iniecit. Monstrum magna celeritate ad litus contendit, iamque ad locum appropinquabat ubi puella stabat.</p>
</blockquote>
<h2>08 The Rescue</h2>
<blockquote>
<p>At Perseus ubi haec vidit, gladium suum eduxit, et postquam talaria induit, in aera sublatus est. Tum desuper in monstrum impetum subito fecit, et gladio suo collum eius graviter vulneravit. Monstrum ubi sensit vulnus, fremitum horribilem edidit, et sine mora totum corpus in aquam mersit. Perseus dum circum litus volat, reditum eius exspectabat. Mare autem interea undique sanguine inficitur. Post breve tempus belua rursus caput sustulit; mox tamen a Perseo ictu graviore vulnerata est. Tum iterum se in undas mersit, neque postea visa est.</p>
</blockquote>
<h2>09 The Reward of Valor</h2>
<blockquote>
<p>Perseus postquam ad litus descendit, primum talaria exuit; tum ad rupem venit ubi Andromeda vincta erat. Ea autem omnem spem salutis deposuerat, et ubi Perseus adiit, terrore paene exanimata erat. Ille vincula statim solvit, et puellam patri reddidit. Cepheus ob hanc rem maximo gaudio adfectus est. Meritam gratiam pro tanto beneficio Perseo rettulit; praeterea Andromedam ipsam ei in matrimonium dedit. Ille libenter hoc donum accepit et puellam duxit. Paucos annos cum uxore sua in ea regione habitabat, et in magno honore erat apud omnis Aethiopes. Magnopere tamen matrem suam rursus videre cupiebat. Tandem igitur cum uxore sua e regno Cephei discessit.</p>
</blockquote>
<h2>10 Polydectes is Turned to Stone</h2>
<blockquote>
<p>Postquam Perseus ad insulam navem appulit, se ad locum contulit ubi mater olim habitaverat, sed domum invenit vacuam et omnino desertam. Tris dies per totam insulam matrem quaerebat; tandem quarto die ad templum Dianae pervenit. Huc Danae refugerat, quod Polydectem timebat. Perseus ubi haec cognovit, ira magna commotus est; ad regiam Polydectis sine mora contendit, et ubi eo venit, statim in atrium inrupit. Polydectes magno timore adfectus est et fugere volebat. Dum tamen ille fugit, Perseus caput Medusae monstravit; ille autem simul atque hoc vidit, in saxum versus est.</p>
</blockquote>
<h2>11 The Oracle Fulfilled</h2>
<blockquote>
<p>Post haec Perseus cum uxore sua ad urbem Acrisi rediit. Ille autem ubi Perseum vidit, magno terrore adfectus est; nam propter oraculum istud nepotem suum adhuc timebat. In Thessaliam igitur ad urbem Larisam statim refugit, frustra tamen; neque enim fatum suum vitavit. Post paucos annos rex Larisae ludos magnos fecit; nuntios in omnis partis dimiserat et diem edixerat. Multi ex omnibus urbibus Graeciae ad ludos convenerunt. Ipse Perseus inter alios certamen discorum iniit. At dum discum conicit, avum suum casu occidit; Acrisius enim inter spectatores eius certaminis forte stabat.</p>
</blockquote>
<h2>12 The Hatred of Juno</h2>
<blockquote>
<p>Hercules, Alcmenae filius, olim in Graecia habitabat. Hic omnium hominum validissimus fuisse dicitur. At Iuno, regina deorum, Alcmenam oderat et Herculem adhuc infantem necare voluit. Misit igitur duas serpentis saevissimas; hae media nocte in cubiculum Alcmenae venerunt, ubi Hercules cum fratre suo dormiebat. Nec tamen in cunis, sed in scuto magno cubabant. Serpentes iam appropinquaverant et scutum movebant; itaque pueri e somno excitati sunt.</p>
</blockquote>
<h2>13 Hercules and the Serpents</h2>
<blockquote>
<p>Iphicles, frater Herculis, magna voce exclamavit; sed Hercules ipse, fortissimus puer, haudquaquam territus est. Parvis manibus serpentis statim prehendit, et colla earum magna vi compressit. Tali modo serpentes a puero interfectae sunt. Alcmena autem, mater puerorum, clamorem audiverat, et maritum suum e somno excitaverat. Ille lumen accendit et gladium suum rapuit; tum ad pueros properabat, sed ubi ad locum venit, rem miram vidit, Hercules enim ridebat et serpentis mortuas monstrabat.</p>
</blockquote>
<h2>14 The Music-Lesson</h2>
<blockquote>
<p>Hercules a puero corpus suum diligenter exercebat; magnam partem diei in palaestra consumebat; didicit etiam arcum intendere et tela conicere. His exercitationibus vires eius confirmatae sunt. In musica etiam a Lino centauro erudiebatur (centauri autem equi erant sed caput hominis habebant); huic tamen arti minus diligenter studebat. Hic Linus Herculem olim obiurgabat, quod non studiosus erat; tum puer iratus citharam subito rapuit, et omnibus viribus caput magistri infelicis percussit. Ille ictu prostratus est, et paulo post e vita excessit, neque quisquam postea id officium suscipere voluit.</p>
</blockquote>
<h2>15 Hercules Escapes Sacrifice</h2>
<blockquote>
<p>De Hercule haec etiam inter alia narrantur. Olim dum iter facit, in finis Aegyptiorum venit. Ibi rex quidam, nomine Busiris, illo tempore regnabat; hic autem vir crudelissimus homines immolare consueverat. Herculem igitur corripuit et in vincula coniecit. Tum nuntios dimisit et diem sacrificio edixit. Mox ea dies appetebat, et omnia rite parata sunt. Manus Herculis catenis ferreis vinctae sunt, et mola salsa in caput eius inspersa est. Mos enim erat apud antiquos salem et far capitibus victimarum imponere. Iam victima ad aram stabat; iam sacerdos cultrum sumpserat. Subito tamen Hercules magno conatu vincula perrupit; tum ictu sacerdotem prostravit; altero regem ipsum occidit.</p>
</blockquote>
<h2>16 A Cruel Deed</h2>
<blockquote>
<p>Hercules iam adulescens Thebis habitabat. Rex Thebarum, vir ignavus, Creon appellabatur. Minyae, gens bellicosissima, Thebanis finitimi erant. Legati autem a Minyis ad Thebanos quotannis mittebantur; hi Thebas veniebant et centum boves postulabant. Thebani enim olim a Minyis superati erant; tributa igitur regi Minyarum quotannis pendebant. At Hercules civis suos hoc stipendio liberare constituit; legatos igitur comprehendit, atque auris eorum abscidit. Legati autem apud omnis gentis sancti habentur.</p>
</blockquote>
<h2>17 The Defeat of the Minyae</h2>
<blockquote>
<p>Erginus, rex Minyarum, ob haec vehementer iratus statim cum omnibus copiis in finis Thebanorum contendit. Creon adventum eius per exploratores cognovit. Ipse tamen pugnare noluit, nam magno timore adfectus erat; Thebani igitur Herculem imperatorem creaverunt. Ille nuntios in omnis partis dimisit, et copias coegit; tum proximo die cum magno exercitu profectus est. Locum idoneum delegit et aciem instruxit. Tum Thebani e superiore loco impetum in hostis fecerunt. Illi autem impetum sustinere non potuerunt; itaque acies hostium pulsa est atque in fugam conversa.</p>
</blockquote>
<h2>18 Madness and Murder</h2>
<blockquote>
<p>Post hoc proelium Hercules copias suas ad urbem reduxit. Omnes Thebani propter victoriam maxime gaudebant; Creon autem magnis honoribus Herculem decoravit, atque filiam suam ei in matrimonium dedit. Hercules cum uxore sua beatam vitam agebat; sed post paucos annos subito in furorem incidit, atque liberos suos ipse sua manu occidit. Post breve tempus ad sanitatem reductus est, et propter hoc facinus magno dolore adfectus est; mox ex urbe effugit et in silvas se recepit. Nolebant enim cives sermonem cum eo habere.</p>
</blockquote>
<h2>19 Hercules Consults the Oracle</h2>
<blockquote>
<p>Hercules tantum scelus expiare magnopere cupiebat. Constituit igitur ad oraculum Delphicum ire; hoc enim oraculum erat omnium celeberrimum. Ibi templum erat Apollinis plurimis donis ornatum. Hoc in templo sedebat femina quaedam, nomine Pythia et consilium dabat iis qui ad oraculum veniebant. Haec autem femina ab ipso Apolline docebatur, et voluntatem dei hominibus enuntiabat. Hercules igitur, qui Apollinem praecipue colebat, huc venit. Tum rem totam exposuit, neque scelus celavit.</p>
</blockquote>
<h2>20 The Oracle's Reply</h2>
<blockquote>
<p>Ubi Hercules finem fecit, Pythia primo tacebat; tandem tamen iussit eum ad urbem Tiryntha ire, et Eurysthei regis omnia imperata facere. Hercules ubi haec audivit, ad urbem illam contendit, et Eurystheo regi se in servitutem tradidit. Duodecim annos crudelissimo Eurystheo serviebat, et duodecim labores, quos ille imperaverat, confecit; hoc enim uno modo tantum scelus expiari potuit. De his laboribus plurima a poetis scripta sunt. Multa tamen quae poetae narrant vix credibilia sunt.</p>
</blockquote>
<h2>21 First Labor: The Nemean Lion</h2>
<blockquote>
<p>Primum ab Eurystheo iussus est Hercules leonem occidere qui illo tempore vallem Nemeaeam reddebat infestam. In silvas igitur in quibus leo habitabat statim se contulit. Mox feram vidit, et arcum, quem secum attulerat, intendit; eius tamen pellem, quae densissima erat, traicere non potuit. Tum clava magna quam semper gerebat leonem percussit, frustra tamen; neque enim hoc modo eum occidere potuit. Tum demum collum monstri bracchiis suis complexus est et faucis eius omnibus viribus compressit. Hoc modo leo brevi tempore exanimatus est; nulla enim respirandi facultas ei dabatur. Tum Hercules cadaver ad oppidum in umeris rettulit; et pellem, quam detraxerat, postea pro veste gerebat. Omnes autem qui eam regionem incolebant, ubi famam de morte leonis acceperunt, vehementer gaudebant et Herculem magno honore habebant.</p>
</blockquote>
<h2>22 Second Labor: The Lernean Hydra</h2>
<blockquote>
<p>Paulo post iussus est ab Eurystheo Hydram necare. Hoc autem monstrum erat cui novem erant capita. Hercules igitur cum amico Iolao profectus est ad paludem Lernaeam, in qua Hydra habitabat. Mox monstrum invenit, et quamquam res erat magni periculi, collum eius sinistra prehendit. Tum dextra capita novem abscidere coepit; quotiens tamen hoc fecerat, nova capita exoriebantur. Diu frustra laborabat; tandem hoc conatu destitit. Deinde arbores succidere et ignem accendere constituit. Hoc celeriter fecit, et postquam ligna ignem comprehenderunt, face ardente colla adussit, unde capita exoriebantur. Nec tamen sine magno labore haec fecit; venit enim auxilio Hydrae cancer ingens, qui, dum Hercules capita abscidit, crura eius mordebat. Postquam monstrum tali modo interfecit, sagittas suas sanguine eius imbuit, itaque mortiferas reddidit.</p>
</blockquote>
<h2>23 Third Labor: The Cerynean Stag</h2>
<blockquote>
<p>Postquam Eurystheo caedes Hydrae nuntiata est, magnus timor animum eius occupavit. Iussit igitur Herculem cervum quendam ad se referre; noluit enim virum tantae audaciae in urbe retinere. Hic autem cervus, cuius cornua aurea fuisse traduntur, incredibili fuit celeritate. Hercules igitur primo vestigiis eum in silva persequebatur; deinde ubi cervum ipsum vidit, omnibus viribus currere coepit. Usque ad vesperum currebat, �neque nocturnum tempus sibi ad quietem relinquebat, frustra tamen; nullo enim modo cervum consequi poterat. Tandem postquam totum annum cucurrerat (ita traditur), cervum cursu exanimatum cepit, et vivum ad Eurystheum rettulit.</p>
</blockquote>
<h2>24 Fourth Labor: The Erymanthian Boar</h2>
<blockquote>
<p>Tum vero iussus est Hercules aprum quendam capere qui illo tempore agros Erymanthios vastabat et incolas huius regionis magnopere terrebat. Hercules rem suscepit et in Arcadiam profectus est. Postquam in silvam paulum progressus est, apro occurrit. Ille autem simul atque Herculem vidit, statim refugit; et timore perterritus in altam fossam se proiecit. Hercules igitur laqueum quem attulerat iniecit, et summa cum difficultate aprum e fossa extraxit. Ille etsi fortiter repugnabat, nullo modo se liberare potuit; et ab Hercule ad Eurystheum vivus relatus est.</p>
</blockquote>
<h2>25 Hercules at the Centaur's Cave</h2>
<blockquote>
<p>De quarto labore, quem supra narravimus, haec etiam traduntur. Hercules dum iter in Arcadiam facit, ad eam regionem venit quam centauri incolebant. Cum nox iam appeteret, ad speluncam devertit in qua centaurus quidam, nomine Pholus, habitabat.</p>
<p>Ille Herculem benigne excepit et cenam paravit. At Hercules postquam cenavit, vinum a Pholo postulavit. Erat autem in spelunca magna amphora vino optimo repleta, quam centauri ibi deposuerant. Pholus igitur hoc vinum dare nolebat, quod reliquos centauros timebat; nullum tamen vinum praeter hoc in spelunca habebat. "Hoc vinum," inquit, "mihi commissum est. Si igitur hoc dabo, centauri me interficient." Hercules tamen eum inrisit, et ipse poculum vini de amphora hausit.</p>
</blockquote>
<p>About the fourth labor, which we told above, this is also said. Hercules then made the journey into Arcadia, and came to the region where the centaurs were living. When night fell, he turned to a cave in which the centaur named Pholus was living.</p>
<p>He happily welocmed Hercules and prepared dinner. But after Hercules dined, Hercules asked for wine from Pholus. Moreover in the cave there was a huge cask of the best wine, which the centaurs had given to Pholus. Therefore Pholus did not give the vine to him, because he feared the other centaurs; but he had no other wine in his cave. "This wine", he said, "was entrusted to me. Therefore if I give this to you, the centaurs will kill me." But Hercules laughed at him, and therefore drank the cup of wine from the cask.</p>
<h2>26 The Fight with The Centaurs</h2>
<blockquote>
<p>Simul atque amphora aperta est, odor iucundissimus undique diffusus est; vinum enim suavissimum erat. Centauri notum odorem senserunt et omnes ad locum convenerunt.</p>
<p>Ubi ad speluncam pervenerunt, magnopere irati erant quod Herculem bibentem viderunt. Tum arma rapuerunt et Pholum interficere volebant. Hercules tamen in aditu speluncae constitit et impetum eorum fortissime sustinebat. Faces ardentis in eos coniecit; multos etiam sagittis suis vulneravit. Hae autem sagittae eaedem erant quae sanguine Hydrae olim imbutae erant. Omnes igitur quos ille sagittis vulneraverat veneno statim absumpti sunt; reliqui autem ubi hoc viderunt, terga verterunt et fuga salutem petierunt.</p>
</blockquote>
<p>At the same time as the wine was drunk, the  odor spread through the air; the vine was very sweet. The centaurs sensed the familiar smell and all gathered at the location.</p>
<p>When they gathered to the cave, they were greatly angry because they saw Hercules drinking. Then they were shaking their weapons and were wishing to kill Pholus. However, Hercules bravely stood in the entrance of the gave and courageously help off their attacks. He threw burning torches into their midst; he also wounded many with his arrows. but these arrows were those that had once been dipped in the blood of the Hydra. Therefore all who were wounded by his arrows were immeadiately killed; when the rest saw this, they turned around and flead for safety.</p>
<h2>27 The Fate of Pholus</h2>
<blockquote>
<p>Postquam reliqui fugerunt, Pholus ex spelunca egressus est, et corpora spectabat eorum qui sagittis interfecti erant. Magnopere autem miratus est quod tam levi vulnere exanimati erant, et causam eius rei quaerebat. Adiit igitur locum ubi cadaver cuiusdam centauri iacebat, et sagittam e vulnere traxit. Haec tamen sive casu sive consilio deorum e manibus eius lapsa est, et pedem leviter vulneravit. Ille extemplo dolorem gravem per omnia membra sensit, et post breve tempus vi veneni exanimatus est. Mox Hercules, qui reliquos centauros secutus erat, ad speluncam rediit, et magno cum dolore Pholum mortuum vidit. Multis cum lacrimis corpus amici ad sepulturam dedit; tum, postquam alterum poculum vini exhausit, somno se dedit.</p>
</blockquote>
<p>After the rest had fled, Pholus emerged from the cave, and saw the bodies of those who had been killed by arrows. Moreover he was greatly shocked because the wounds that had killed them were slight, and he was searching for a cause of this thing. Therefore he went to the location where the body of a centaur was laying, and pulled the arrow from the wound. Either by chance of the will of the gods this arrow slipped from his hands, and lightly wounded his foot. He immeadiately sensed a grave pain through his entire body, and after a short time he was killed by the power of the poison. Soon Hercules, who had been dealing with the remaining centaurs, returned to the gave, and with great pain saw Pholus dead. With many tears he gave the body of his friend to a grave; then, after he finished the other cup of wine, he gave himself to sleep.</p>
<h2>28 Fifth Labor: The Augean Stables</h2>
<blockquote>
<p>Deinde Eurystheus Herculi hunc laborem graviorem imposuit. Augeas quidam, qui illo tempore regnum in Elide obtinebat, tria milia boum habebat. Hi in stabulo ingentis magnitudinis includebantur. Stabulum autem inluvie ac squalore erat obsitum, neque enim ad hoc tempus umquam purgatum erat. Hoc Hercules intra spatium unius diei purgare iussus est. Ille, etsi res erat multae operae, negotium suscepit. Primum magno labore fossam duodeviginti pedum duxit, per quam fluminis aquam de montibus ad murum stabuli perduxit. Tum postquam murum perrupit, aquam in stabulum immisit et tali modo contra opinionem omnium opus confecit.</p>
</blockquote>
<p>Then Eurystheus gave Hercules a grave labor. Augeus, who was maintaining the kindgom in Elide, had three thousand cattle. These were beeing kept in a stable of great magnitude. Moreover, the stables were covered in squalor and filth, for at this time they had not been cleaned. He ordered Hercules to clean the stables in the space of a single day. He, even though this was a thing of much work, accepted the deal. First he dug a trench eighteen feet deep with great effort, and led the water from the mountain to the walls of the stable. Then after he broke the walls, he sent the water through the stable and in this way again the opinion of all he completed the task.</p>
<h2>29 Sixth Labor: The Stymphalian Birds</h2>
<blockquote>
<p>Post paucos dies Hercules ad oppidum Stymphalum iter fecit; imperaverat enim ei Eurystheus ut avis Stymphalides necaret. Hae aves rostra aenea habebant et carne hominum vescebantur. Ille postquam ad locum pervenit, lacum vidit; in hoc autem lacu, qui non procul erat ab oppido, aves habitabant. Nulla tamen dabatur appropinquandi facultas; lacus enim non ex aqua sed e limo constitit. Hercules igitur neque pedibus neque lintre progredi potuit.</p>
<p>Ille cum magnam partem diei frustra consumpsisset, hoc conatu destitit et ad Volcanum se contulit, ut auxilium ab eo peteret. Volcanus (qui ab fabris maxime colebatur) crepundia quae ipse ex aere fabricatus erat Herculi dedit. His Hercules tam acrem crepitum fecit ut aves perterritae avolarent. Ille autem, dum avolant, magnum numerum earum sagittis transfixit.</p>
</blockquote>
<p>After a few days hercules made the journey to the town Stymphalium; he was commanded by Eurystheus to kill the Stymphalian birds. These birds were havings bronze beaks and were devouring human flesh. After this he came to the location, seeing the pond. Moreover in thise lake, which was not far from the town, the birds were living. Nevertheless, he was not given the possibility of approaching; the lake was not made out of water but out of mud. Hercules therefore could neither walk with his feet nor sail with a boat.</p>
<p>When he had spent a large part of the day he stopped his effort and brought himself to Vulcan so that he could ask for a plan from him. Vulcan (who greatly cherished engineering) had fashioned rattles out of bronze and gave it to Hercules. Hercules shook these rattles so that the terrified birds would fly away. Moreover, when they flew away he shot a great number of them with his arrows.</p>
<h2>30 Seventh Labor: The Cretan Bull</h2>
<blockquote>
<p>Tum Eurystheus Herculi imperavit ut taurum quendam ferocissimum ex insula Creta vivum referret. Ille igitur navem conscendit, et cum ventus idoneus esset, statim solvit. Cum tamen insulae iam appropinquaret, tanta tempestas subito coorta est ut navis cursum tenere non posset. Tantus autem timor animos nautarum occupavit ut paene omnem spem salutis deponerent. Hercules tamen, etsi navigandi imperitus erat, haudquaquam territus est.</p>
<p>Post breve tempus summa tranquillitas consecuta est, et nautae, qui se ex timore iam receperant, navem incolumem ad terram appulerunt. Hercules e navi egressus est, et cum ad regem Cretae venisset, causam veniendi docuit. Deinde, postquam omnia parata sunt, ad eam regionem contendit quam taurus vastabat. Mox taurum vidit, et quamquam res erat magni periculi, cornua eius prehendit. Tum, cum ingenti labore monstrum ad navem traxisset, cum praeda in Graeciam rediit.</p>
</blockquote>
<p>Then Eurystheus commanded Hercules to bring back alive a certain very ferocious bull from the island Crete. He immediately boarded a ship, and when the wind was favorable, he set off at once. When he had approached the islands, such a storm suddenly arose that the ship was not able to maintain its course. Such fears occupied the minds of the sailors that they put down all hope of safety. Hercules, even though he unskilled at sailing, was not at all terrified.</p>
<p>The time was followed shortly after by a great tranquility, and the sailors, who had already grown out of fear, sailed their unscathed ship towards land. Hercules stepped out of the ship, and when he had come to the kingdom of Crete, he taught them their reason for coming. Then, after all were prepared, he hastened to the region the bull was laying waste to. Soon he saw the bull, and although it was a thing of great danger, he took hold of its horn. Then, when he pulled the bull with huge effort to the ship, with the rest he returned to Greece.</p>
<h2>31 Eighth Labor: Man-Eating Horses of Diomede</h2>
<blockquote>
<p>Postquam ex insula Creta rediit, Hercules ab Eurystheo in Thraciam missus est, ut equos Diomedis reduceret. Hi equi carne hominum vescebantur; Diomedes autem, vir crudelissimus, illis obiciebat peregrinos omnis qui in eam regionem venerant. Hercules igitur magna celeritate in Thraciam contendit et ab Diomede postulavit ut equi sibi traderentur. Cum tamen ille hoc facere nollet, Hercules ira commotus regem interfecit et cadaver eius equis obici iussit.</p>
<p>Ita mira rerum commutatio facta est; is enim qui antea multos cum cruciatu necaverat ipse eodem supplicio necatus est. Cum haec nuntiata essent, omnes qui eam regionem incolebant maxima laetitia adfecti sunt et Herculi meritam gratiam referebant. Non modo maximis honoribus et praemiis eum decoraverunt sed orabant etiam ut regnum ipse susciperet. Ille tamen hoc facere nolebat, et cum ad mare rediisset, navem occupavit. Ubi omnia ad navigandum parata sunt, equos in navi conlocavit; deinde, cum idoneam tempestatem nactus esset, sine mora e portu solvit, et paulo post equos in litus Argolicum exposuit.</p>
</blockquote>
<p>After he returned from the island Crete, Hercules was sent into Thrace by Eurystheus so that he could fetch the horses of Diomedes. These horses were devouring human flesh; but Diomedes, a most cruel man, was throwing all strangers who came into his region to the horses. Therefore Hercules hurried into Thrace with great speed and demanded from Diomedes that the horses be handed over to Hercules.  However, since he did not do this, Hercules, moved by anger,  killed the king and ordered the king's body to be thrown to the horses.</p>
<p>Thus a wonderful change in events happened; for he who killed many with torture therefore was killed as punishment. When these things had been announced, all who were living in this region were hugely pleased by this and were giving Hercules gracious praise. Not only did they reward him great honor and rewards but were even saying that he should therefore undertake the kingship. However he was not wishing to do this, and when he had returned to the sea, he siezed his ship. When all was prepared to sail, he placed his horses in the ship; then, when the winds were found to be suitable, without delay they set out from the port, and a little time after he hands the horses over in the shore of Argos.</p>
<p>...</p>
<h2>35 The Defeat of the Amazons</h2>
<blockquote>
<p>Diū et ācriter pugnātum est; tandem tamen ad sōlis occāsum tanta commūtātiō rērum facta est ut mulierēs terga verterent et fugā salūtem peterent. Multae autem vulneribus dēfessae dum fugiunt captae sunt, in quō numerō ipsa erat Hippolytē. Herculēs summam clēmentiam praestitit, et postquam balteum accēpit, lībertātem omnibus captīvīs dedit. Tum vērō sociōs ad mare redūxit, et quod nōn multum aestātis supererat, in Graeciam proficīscī mātūrāvit. Nāvem igitur cōnscendit, et tempestātem idōneam nactus statim solvit; antequam tamen in Graeciam pervēnit, ad urbem Trōiam nāvem appellere cōnstituit, frūmentum enim quod sēcum habēbat iam dēficere coeperat.</p>
</blockquote>
<p>It was fought fiercely for a long time; however, when the sun finally fell, such a change in things was made to happen that the women turned back and were swiftly seeking safety. Many, exhausted by their wounds, were captured while fleeing, in the multitude there was Hippolyte herself. Hercules showed the highest clemency, and after he accepted the belt, he gave freedom to all the prisoners. Certainly then he led his friends to the sea, and he did not remain for much of the summer, rather he hastened to depart to Greece. Therefore he boarded the ship, and, having attained suitable weather, set out; however, before soon he came to Greece, and decided to sail his ship to the city Troy for the grain he had was starting to fail.</p>
<p>...</p>
<h2>45 Eleventh Labor: The Golden Apples of the Hesperides</h2>
<blockquote>
<p>Eurystheus postquam boves Geryonis accepit, laborem undecimum Herculi imposuit, graviorem quam quos supra narravimus. Mandavit enim ei ut aurea poma ex horto Hesperidum auferret. Hesperides autem nymphae erant quaedam forma praestantissima, quae in terra longinqua habitabant, et quibus aurea quaedam poma a Iunone commissa erant. Multi homines auri cupiditate inducti haec poma auferre iam antea conati erant. Res tamen difficillima erat, namque hortus in quo poma erant muro ingenti undique circumdatus erat; praeterea draco quidam cui centum erant capita portam horti diligenter custodiebat. Opus igitur quod Eurystheus Herculi imperaverat erat summae difficultatis, non modo ob causas quas memoravimus, sed etiam quod Hercules omnino ignorabat quo in loco hortus ille situs esset. </p>
</blockquote>
<p>After Eurystheus accepted the oxen of Geryon, he placed the eleventh labor upon Hercules, which is more difficult than those we told above. For he commanded him so that he would take the golden apples from the garden of the Hesperides. Moreover, the Hesperides are nymphs of the utmost beauty, who were living in a remote land, and were enstrusted with certain golden apples by Juno. Many men, influenced by desire for gold, had tried to steal these apples before. However, the task is difficult for the garden had been surrounded by a huge wall in which there were apples; a certain dragon which had a hundred heads was diligantly guarding the gate to the garden. Therefore the task that Eurystheus commanded Hercules was supremely difficult, not just because of the reasons told above, but the task was difficult because Hercules was ignoring where the garden was.</p><footer style='display: flex; justify-content: space-between;'><span></span><span><a href='index.html'>Back to Index</a></footer></span</body></html>